\documentclass[11pt,a4paper]{article}
\usepackage[utf8]{inputenc}
\usepackage[dutch]{babel}
\usepackage{amsmath}
\usepackage{amsfonts}
\usepackage{amssymb}
\usepackage{graphicx}
\usepackage{pdfpages}
\usepackage[section]{placeins}

\author{Pieter Van Keymeulen}
\title{NonkelScript}

\begin{document}
\includepdf{afbeeldingen/voorblad}
\newpage

\tableofcontents
\newpage
\section{Synopsis}
Deze bachelorproef zal gaan over het ontwikkelen van een eigen programmeertaal. De programmeertaal in kwestie had als doel event-driven te zijn en moest kunnen integreren met een bestaand ERP systeem. We beginnen met een probleemstelling en stellen hiervoor een oplossing voor. Daarna rechtvaardigen we die oplossing en stellen we een manier voor om deze oplossing te bewerkstelligen, meer bepaald door gebruik te maken van GNU Flex en Bison. We bekijken welke delen we van Flex en Bison nodig hebben om tot onze oplossing komen en hoe onze oplossing eruit zal zien, zowel aan de buitekant als aan de binnenkant. De methodes die hiervoor worden gebruikt worden in detail uitgelegd.

\section{Introductie}
Bedrijven zijn er in alle soorten en maten. Niet ieder bedrijf heeft dezelfde specialisatie en iedere onderneming verkoopt andere diensten naargelang hun aard. Neem nu een horecabedrijf in vergelijking met een supermarkt. Een restaurant heeft een variabel aanbod. Het menu kan van dag tot dag wisselen, evenals de prijzen die zelfs kunnen variëren van uur tot uur. Een supermarkt daarentegen heeft een vast aantal producten en de prijzen van deze producten variëren niet zo vaak.

Bij het maken van een ERP systeem is het belangrijk dat we kunnen inspelen op de noden van de klant. We kunnen een ERP systeem zodanig maken dat de klant dit door middel van scripts kan aanpassen. In ons geval spreken we van scripts die de klant in staat stellen fouten die gebeuren binnen het systeem op te vangen. Dit kan gaan van simpele dingen zoals een printer die zonder inkt komt te liggen, tot meer complexe omstandigheden zoals het blokkeren van de productie van goederen. In beide gevallen moet er een soort fout gegenereerd worden die afgevangen kan worden. De klant zal deze fout op zijn eigen manier willen afhandelen. Door middel van onze scripttaal is dat van nu af aan mogelijk.

Nonkelscript is een scriptingtaal met ingebouwde multithreading. Als de verdere ontwikkelingen het ons toelaten zal de  interpreter in de toekomst kunnen draaien als daemon. Deze daemon zal in staat zijn de verschillende subsystemen van het ERP systeem te ondervragen. Verder zal de daemon enkele scripts toegewezen krijgen die gekoppeld kunnen worden aan een bepaalde fout die het ERP systeem kan genereren.



\section{Over programmeertalen}
%\subsection{Geschiedenis}
%notities over deze sectie.
%Zorgen dat ik zo weinig mogelijk namen noem en, indien ik dit wel doe, ze eerst goed opzoek
%Evoor zorgen dat de aanhalingstekens goed getoond worden
%Al vanaf het levenslicht van de eerste computer (De Z1 van Konrad Zuse) bestond er de nood om deze geweldige machines te programmeren. Computers moesten in staat zijn om een door de mens neergeschreven opdracht te kunnen uitvoeren. Dit konden hele complexe taken zijn. Van een simpele optelling tot het sorteren van een volledige reeks getallen. Een eerste poging tot het maken van zo een machine werd gedaan door Charles Babage. Het ontwerp van deze machine bleek echter te complex om ooit uitgevoerd te worden. Babbage had namelijk er geen rekening mee gehouden dat het arabische telsysteem veel complexer is dan het op het eerste gezicht lijkt. Dat bestaat namelijk uit 10 cijfers. Wat redelijk complex is om te implementeren gezien dat ieder cijfer voorgesteld moet worden. Dat betekent dat men 10 "states" nodig heeft om getallen te kunnen uitdrukken. Hoe moet dit uitgedrukt worden. Konrad Zuse had dit opgelost door het binaire systeem te gebruiken. Hierbij waren er slechts twee "states" nodig. Namelijk "waar" of "vals"

\subsection{Waarom niet één programmeertaal?}
Niet alles is even belangrijk op ieder werkveld. In de industrie is het vooral de veiligheid belangrijk. Stel dat er tijdens het productieproces bijvoorbeeld een fout zou gebeuren en dat het corrigeren van deze fout van groot belang is. Dan is het wenselijk dat de programma's die verantwoordelijk zijn voor het corrigeren van deze fout ook zo snel mogelijk kunnen reageren. Om dit te bereiken moet de gebruikte programmeertaal zo laag mogelijk zijn. Dit wil zeggen, zo dicht mogelijk aanliggen bij de eigenlijke werking van de machine. Dit laat de programmeur toe om enorm veel details van het programma te controleren.

Omgekeerd is ook mogelijk. het programmeren in assembler kan namelijk erg tijdrovend zijn. Zeker wanneer de te programmeren programma's ingewikkelder worden. Het is erg moeilijk een grafisch programma (maar niet onmogelijk) te maken met assembler. Ook omdat assembler een ongestructureerde programmeertaal is (meer hierover straks) en daarom de kans groot dat je uitkomt in zogenaamde "spaghetticode". Deze code wordt na verloop van tijd onhandelbaar. Het is dan wenselijk enige abstractie in de code te brengen. Dit kan door middel van in eerste instantie objectgeoriënteerd programmeren en, in tweede instantie proceduraal programmeren. Beide manier worden later in het verslag uitvoerig besproken.

\subsection{Waarom nog een nieuwe programmeertaal maken?}
Het maken van een nieuwe programmeertaal brengt vele voordelen met zich mee. Er zijn namelijk weinig echt pure multi purpose talen terwijl dat er veel gespecialiseerde talen zijn. Dit heeft zo zijn redenen. Het maken van een eigen programmeertaal leent zich namelijk tot het perfect aanpassen van deze programmeertaal. Neem nu een voorbeeld aan ADA. Dit is een programmeertaal die speciaal gemaakt is voor militaire doeleinden. Het heeft de volgende features.

\begin{description}
\item[Sterke typering] Objecten van het éne type kunnen niet zomaar geconverteerd worden naar objecten van het andere type.
\item[Modulariteit] Het is in ADA mogelijk om zogenaamde packages te maken zodat een programma opgesplitst kan worden in meerdere bestanden.
\item[Run-time checking] Een aan de standaard houdende ADA compiler moet de mogelijkheid bieden om zogenaamde run-time checks uit te voeren. Deze kijken na over geen typecast fouten, stack overflows, wiskundige fouten etc \ldots in het programma bevinden.
\item[Exceptie handeling] Het is in ADA mogelijk om verschillende fouten af te handelen die naar de programmeur gegooid worden. Hoewel hetzelfde effect ook bereikt kan worden is leuk dat we door hier een speciale syntaxis te voorzien we hier speciale features aan kunnen toevoegen zodat de code beter leesbaar wordt en er minder variabelen nodig zijn voor het afhandelen van fouten.
\end{description}

Al deze features maken deze programmeertaal ideaal als systeemtaal. Deze taal is eigenlijk bedoeld voor het programmeren van systemen met militaire doeleinden. Op zo een werkveld kan men het zich namelijk niet veroorloven dat er een fout zou plaatsvinden tijdens het uitvoeren van een programma. Dus werd ervoor gezorgd dat er enorm veel compile-time checks werden uitgevoerd en er ondersteuning was voor exceptie afhandeling.

\subsection{Verschillende paradigma's}
Elke programmeertaal heeft zijn eigen paradigma. Dit wil zeggen dat er één bepaald taalkundig concept naar boven komt in de programmeertaal. Er zijn heel veel verschillende paradigma's en velen hiervan zijn niet relevant genoeg om hier op te noemen. Omdat echter onze programmeertaal naar de toekomst toe specifiek event-driven zal worden, zal ik er hier een paar opnoemen.

\begin{description}
\item[niet gestructureerd programmeren] Dit is één van de oudste paradigma's en houdt in dat men enkel commando's gaat gebruiken die opgelijst zijn in een bronbestand. Dit zonder enig compound statement of loop. Deze laatste twee worden namelijk vervangen door commando's die geleverd worden met de processor. Ook heeft een programmeertaal die dit paradigma volgt geen ondersteuning voor procedures en functies. Dit effect wordt namelijk bereikt door het uitvoeren van zogenaamde jumps waarbij er van de éne regel in het programma, naar de andere regel wordt gesprongen. Een voorbeeld hiervan is assembler

\item[Gestructureerd programmeren] Hier is er ondersteuning toegevoegd voor het uitvoeren van keuzes en loops en dit in de syntax van de programmeertaal zelf. Ook wordt er hier ondersteuning voor procedures aangeboden. Dit zijn subprogramma's, wat toelaat om bepaalde onderdelen van uw programma te scheiden van de rest. Dit maakt het programma overzichtelijker. Voorbeelden hiervan zijn C en Pascal.

\item[Objectgeoriënteerd programmeren] Hier wordt er een extra abstractielaag toegevoegd. Alles wordt namelijk voorgesteld als een object dat zich manifesteert binnen een programma. Stel dat je een programma hebt dat een databank bijhoudt van alle studenten die in een school studeren. Dan is het in een objectgeoriënteerde taal mogelijk om een entiteit student aan te maken die een naam en een leeftijd heeft. Daarna kan deze opgeslagen worden in een databank.

\begin{verbatim}
Object student = new Object;
student.naam = "jan";
student.leeftijd = 21;

db.save(student);
\end{verbatim}

Voorbeelden hiervan zijn Java en CSharp.

\item[Imperatief programmeren] Een imperatieve programmeertaal is een programmeertaal waarbij men de computer gebiedt dingen te doen. Het programma wordt sequentieel overlopen en de programmeur heeft de volle controle over hoe het programma wordt uitgevoerd. Een voorbeeld hiervan is C.

\item[Declaratief programmeren] Hierbij wordt het gewenste resultaat neergeschreven. Hoe dit resultaat bekomen wordt, wordt volledig overgelaten aan het programma dat het bronbestand interpreteert. Wat opvalt bij deze programmeertalen is het ontbreken van if structuren om een resultaat om te buigen. Een voorbeeld hiervan is HTML.

\item[Event-driven programming] Bij event-driven programming gaat men ervan uit dat het programma moet kunnen reageren op bepaalde gebeurtenissen. Programma's van dit paradigma draaien vaak in een loop waarin er telkens gekeken wordt naar binnenkomende gebeurtenissen. Iedere gebeurtenis (bijvoorbeeld een muisklik) wordt gekoppeld aan een procedure die wordt uitgevoerd wanneer deze gebeurtenis plaatsvindt. Dit paradigma wordt vaak gebruikt bij het programmeren van grafische gebruikersomgevingen. Een voorbeeld hiervan is HTML.

\end{description}


\section{Bison en flex}
Bison en Flex zijn twee programma's die tezamen gebruikt kunnen worden voor het maken van een compiler. Met Flex kan er via reguliere expressies een "tokenizer" gemaakt worden die gebruikt kan worden om broncode te scannen op bepaalde sleutelwoorden. De informatie de Flex op deze manier verzameld kan op zijn beurt weer gebruikt worden door Bison. Deze vraagt de gescande sleutelwoorden kunnen gebruikt worden voor het opstellen van regels geschreven in Bakkus-Naur vorm. Aan iedere regel kan er een actie gekoppeld worden. Dit is een stuk code. Meestal is deze code geschreven in C, maar aangezien onze compiler in Delphi geschreven zal worden zal deze code dan ook Delphi zijn. De parser die uit deze verzameling regels gegenereerd zal worden zal naar iedere regel zoeken telkens wanneer er één van die regels gevonden wordt de gekoppelde actie uitvoeren. Op deze manier kan er op een efficiënte wijze een interpeter gemaakt worden.

\subsection{Flex}
Flex is een programma waarmee het mogelijk is om een bronbestand te scannen op zogenaamde tokens. Deze tokens worden gespecificeerd door gebruik te maken van reguliere expressies. Verder laat Flex toe om aan deze tokens acties te koppelen die moeten worden uitgevoerd indien een bepaalde token in het het bronbestand wordt gevonden. Deze actie is meestal geschreven in de programmeertaal C, maar kan ook in andere programmeertalen geschreven naargelang de versie van Flex die gebruikt wordt. Bovenaan het flex-bestand is er ook een sectie voorzien om vrije code in te stoppen. Eenmaal men een Flex bronbestand heeft gemaakt (dit wordt een lexer genoemd) kan deze verwerkt worden door de flex compiler die dan een bronbestand en (in dien wordt gebruik gemaakt van C) een header. Deze bevatten een functie die gebruikt kan worden voor het scannen van een bronbestand. Een voorbeeld.
\begin{verbatim}
%{
	//count newlines
	int newlines;
%}

%%

[\n] newlines++;

%%

int main(){
	yylex();
	return 0;
}
\end{verbatim}  
Dit zou een programma kunnen  zijn voor het tellen van de hoeveelheid regels in een bestand. De reguliere expressie zorgt ervoor dat elke newline herkend wordt. Deze reguliere expressie is op zijn beurt weer gekoppeld aan een actie de een variabele verhoogt. Verder bevat dit programma een hoofdfunctie die yylex uitvoert. Dit is een functie die geleverd wordt samen met Flex en ervoor zorgt dat er gelezen wordt vanaf stdin en dit gescand wordt op tokens.

\subsection{Bison}
Bison werkt samen met Flex en zorgt ervoor dat we de tokens die Flex ontdekt kunnen gebruiken voor het samenstellen van enkele regels. Dit kan dan gecompileerd worden tot een parser Deze regels worden geschreven in Bakkus-Naur vorm en kunnen, net als in Flex, een actie aan zich gekoppeld kunnen krijgen die uitgevoerd wordt wanneer deze gevonden wordt in het bronbestand. Ook hier is het mogelijk om extra C code toe te voegen die mee in parser terecht komen. Bison genereert een bronbestand (meestal geschreven in C) die een functie bevat waarmee een bestand geparset kan worden.

\begin{verbatim}
%{
	int calculations;
%}

%%

calculation:
	number T_OP number {calculatons++;};

%%

int main() {
	yyparse();
}
\end{verbatim}

Dit programma telt bijvoorbeeld berekeningen uit een bronbestand.

\section{Onze programmeertaal: Nonkelscript}
Nonkelscript is een scriptingtaal met ingebouwde multithreading. Als de verdere ontwikkelingen het ons toelaten zal de Nonkelscript interpreter in de toekomst kunnen draaien als daemon. Deze daemon zal in staat zijn de verschillende subsystemen van het ERP systeem te ondervragen. Verder zal de daemon enkele scripts toegewezen krijgen die gekoppeld kunnen worden aan een bepaalde fout die het ERP systeem kan genereren.

Bij het toewijzen van de scripts zal er de mogelijkheid om de variabelen met het globale systeem te delen of niet. In het het eerste geval zal het mogelijk zijn om bijvoorbeeld een variabele a in het ene script te declareren en in het andere script terug opnieuw te gebruiken. Men moet wel opletten dat deze feature vanzelfsprekend niet thread-safe is.

\subsection{Interne structuur van de compiler}
Voor het programmeren van de compiler werd er gekozen voor Delphi. Wat niet een voor de hand liggende keuze is. Zowel Bison als Flex zijn immers beiden ontworpen om gebruikt te worden in combinatie met C. De reden voor deze vreemde keuze is dat de compiler moet kunnen integreren met een bestaand ERP systeem en dit systeem is geschreven in Delphi. Freepascal (de compiler die we gebruiken voor het bouwen van onze compiler) komt echter gebundeld met een programma dat in staat is om Bison en Flex code te converteren naar een Pascal unit. Hoewel deze tool is gemaakt in 2001 en eigenlijk bedoeld is voor gebruik in combinatie met Turbo Pascal volstaat het voor ons doel.

\subsubsection{broncode naar programma}

\begin{description}

\item[Front end]
Zowel Flex als Bison zijn zogenaamde parsergenerators. Dit wil zeggen dat zij een formele grammatica aanvaarden. Deze formele grammatica is meestal opgeschreven in Bakus-Naur vorm. Nadat de parsergenerator de grammatica heeft verwerkt genereert deze een parser in een bepaalde doelprogrammeertaal. Dit kan in C, C++, Pascal en dergelijke zijn. Deze parser kan daarna als component in de compiler gebruikt worden en helpt bij het scannen en analyseren van de broncode.

Buiten het parsen van de broncode, is de front-end verantwoordelijk voor nog een aantal taken. De belangrijkste hiervan is het omzetten van de broncode naar een interne representatie. Dit is een abstracte representatie van broncode ontdaan van alles wat niet relevant is voor het interpreteren van het programma. De manier waarop dit intern gerepresenteerd moet worden is vrij. De meestgebruikte technieken zijn een syntaxboom en een lineaire representatie. 

\item[Back end]
Hoewel dit onderdeel niet altijd aanwezig is in iedere compiler, voert dit gedeelte, indien aanwezig, nodige extra optimalisaties uit. Naast dit voeren sommige compiler ook nog een verdere analyse uit op de abstract syntax tree.

Tijdens deze analyse wordt er aandacht besteed aan twee onderdelen van de code. Namelijk de data flow en de control flow. Het doel echter van deze analyse blijft het optimaliseren van de code. Hiermee bedoelen we iedere bewerking op de code die het programma sneller zal doen draaien terwijl het hetzelfde resultaat levert. Met optimalisaties moet men heel voorzichtig omspringen, omdat men nooit de daadwerkelijke bedoelingen van de programmeur weet.

\end{description}

\subsubsection{Optimalisatie}

Vaak gebruikt een programmeur een programmeertaal op een niet al te optimale manier. Vele compilers voeren dan ook vele optimalisaties uit op de code die ze compileren. Hoewel dit een voordeel is omdat het uiteindelijke programma veel sneller zal kunnen draaien, moet men hier echter mee oppassen aangezien het aanpassen van code zonder het medeweten van de programmeur nare gevolgen kan hebben.

\begin{description}
\item[Dode code] Soms heeft een programma zogenaamde dode code. Dit is code die wel mee in het uiteindelijke uitvoerbare programma zit, maar die eigenlijk nooit wordt uitgevoerd. In zulke gevallen kunnen we de snelheid van het programma vergroten door deze code gewoon weg te laten. Hetzelfde voorbeeld kan nog veel verder getrokken worden. Stel dat men als debugger een programma aan het maken is en men wilt bepaalde code testen. Dan wordt vaak, ookal is dat niet echt aan te raden, een aparte functie gemaakt die het te testen object als parameter meekrijgt. Dit louter om het object naar de terminal te schrijven zodat de inhoud ervan door de ontwikkelaar gelezen kan worden. Naargelang het productieproces vordert worden de aanroepen van deze functies verwijderd, waardoor deze code niet meer wordt uitgevoerd en eigenlijk overbodig is.

\begin{verbatim}
if (n >= 0) {
  // n groter of gelijk aan 0
} else if (n < 0) {
  // n kleiner dan 0
} else {
  // dood
}
\end{verbatim}

Dit soort code heeft enkele grote nadelen.
\begin{itemize}
\item Bij het ontwikkelen wordt er vaak veel tijd verspild aan dode code.
\item Dode code verspilt geheugen aangezien deze code toch niet gebruikt wordt.
\end{itemize}

\item[Redundante code] Redundante code is zo ongeveer hetzelfde als gewone code, met het verschil dat de code wel uitgevoerd wordt, maar er eigenlijk niets mee wordt gedaan. Dit kan een berekening zijn of de uitvoer van een functie. Ook hier is het, indien dit geen invloed heeft op de uitvoer van het programma, het beste dat we deze code weglaten.

\begin{verbatim}
const char * a = "redundante variable";
const char* b = "niet redundante variable;

printf("%s", b);
\end{verbatim}

\end{description}

%\subsubsection{back end}
%Hier komt de tekst over de back end

\subsubsection{Variabelesystemen}
Een programma maakt berekeningen. Het spreekt voor zich dat deze berekeningen moeten kunnen worden opgeslagen zodat het mogelijk is om het resultaat van de berekening te gebruiken in een andere berekening. Men moet hier echter bij bedenken dat er verschillende manieren bestaan om dit binnen een programmeertaal aan te pakken. Intuïtief zou men dit kunnen doen.

\begin{verbatim}
a:= 7;
b:= 10.27;
c:= a + b;
\end{verbatim}

Als men deze code zou bekijken zou men kunnen denken dat dit de makkelijkste manier is om dit op te schrijven. Dit komt bijna overeen met hoe een doorsnee mens deze bewerkingen op papier zou schrijven. Dit wordt echter in een programmeertaal niet zo vaak gedaan omdat dit een enorm nadeel heeft voor de compiler. De compiler weet namelijk niet welk type aan de variabele toegekend wordt. Indien de compiler dit wel weet kan de compiler hierop inspelen door exact die hoeveelheid geheugen te reserveren die nodig is voor het opslaan van die variabele. Dit kan op de volgende manier.

\begin{verbatim}
int a:= 7;
int b:= 8;
int c:= a + b;
\end{verbatim}

De eerste methode wordt dynamische typering genoemd. De tweede statische. Het is duidelijk dat, hoewel de tweede methode beter is voor de compiler, de eerste methode vlotter schrijft. Daarom wordt er in een scripttaal vaak gebruik gemaakt van dynamische typering omdat hier vaak de snelheid minder belangrijk is en deze talen voornamelijk bedoeld zijn om snel kleine programma's te kunnen schrijven.  

\section{Design}
Onze compiler is gebaseerd op twee grote design pattern. Het composite design pattern, dat gebruikt wordt om de syntaxboom te bouwen en het interpreter design pattern, dat gebruikt wordt om de interpreter te bouwen. Beide zullen in dit hoofdstuk uitgelegd worden.

Voor het programmeren van systeemapplicaties is statische typering meestal te prefereren boven dynamische. Veel compilers voeren namelijk zogenaamde typechecks uit. Voordat een bepaald stuk code wordt gecompileerd wordt er eerst bekeken, indien dit bijvoorbeeld een toekenning is, of de waarde die toegekend wordt aan de variabele wel degelijk in de variabele kan. Indien niet wordt er een fout gegeneerd. Bij dynamische typering is dit niet mogelijk tijdens het compileren, maar tijdens het uitvoeren van het programma. Dit omdat men nooit weet, bij een dynamisch getypeerde taal, welk type een variabele uiteindelijk gaat hebben. Dit is een nadeel in een omgeving waar snelheid en betrouwbaarheid hoog in het vaandel gedragen wordt. 

\subsection{Composite design pattern}
Het composite design pattern helpt bij het aanmaken van een boomstructuur. Een programma geschreven in onze taal is immers perfect te herleiden naar zo een boomstructuur. Beschouw de volgende code

\begin{verbatim}
script testsmall;

main {
	var a:= 5;
	var b:= 87;
	
	print a;
	print b;
}

\end{verbatim}
Deze code kan gemakkelijk omgezet worden naar een boomstructuur. Op deze manier is het programma makkelijk voor te stellen in het geheugen en kan het later gemakkelijk geïnterpreteerd worden door de interpreter.
\begin{figure}[ht]
\centering
\includegraphics[width=\textwidth]{afbeeldingen/testsmall_tree}
\caption{Een voorbeeld van een syntaxboom}
\end{figure}

\subsection{Interpreter design pattern}
Het interpreter design pattern ligt aan de basis van onze interpreter. Dit design pattern zorgt ervoor dat we in staat zijn onze syntaxboom door te lopen en elke stap uit te voeren. Het hart van dit design pattern zit hem in de interpreter klasse. Deze klasse bevat een context object dat verantwoordelijk is voor het bijhouden van de symbolentabel en andere variabelen die belangrijk kunnen zijn voor de interpreter. Verder bevat de interpreter klasse ook nog een lijst met nodes. Deze nodes erven allemaal over van een gemeenschappelijke klasse die hen verplicht een interpret methode te implementeren. Deze methode voert de node uit en verandert, naargelang dit nodig is, de context van de interpreter. De execute methode van de interpreter zorgt ervoor dat de lijst van nodes die de interpreter bezit, overlopen wordt en er van iedere node de interpret methode wordt uitgevoerd.

\begin{figure}[ht]
\centering
\includegraphics[width=\textwidth]{afbeeldingen/interpreter_small}
\caption{Het interpreter design pattern}
\end{figure}

\section{Besluit}
Ik weet dat het niet de bedoeling is om te persoonlijk te worden in een verslag, maar ik kan het echt niet laten. Hoewel ik denk ik niet de eindtermen heb gehaald voor deze bachelorproef, was het onderzoeksveld enorm. Met het uitvoeren van deze bachelorproef heb ik meer inzicht in programmeertalen gekregen dan ik ooit had kunnen denken. Hoewel een programmeertaal slechts een formele grammatica is en niet, zoals een natuurlijke taal, onderhevig aan vele interpretaties en er velen nog niet zo lang bestaan, heb ik door dat dit een werkveld is dat niet te onderschatten valt. De verschillende mogelijkheden en manieren om éénzelfde programma te implementeren zijn echt overweldigend.

Ik denk dat ik de opdracht nogal heb onderschat. Desalniettemin ben ik toch blij dat ik deze opdracht heb aangenomen. Programmeertaalkunde interesseert me namelijk nogal veel en ik ben zeker van plan om, hoewel dit project nu afgesloten is, dit toch voort te zetten. Ik heb nog veel ideeën met deze compiler die ik nog niet heb kunnen uitproberen en ik wil eens weten hoe ver ik hiermee kan geraken.

De boeken die ik gebruikt heb voor dit project zijn.
\begin{itemize}
\item Bison and Flex: Jhon R. levine
\item De cursussen van op school.
\end{itemize}

\subsection{Dankwoordje}
Graag zou ik Ditmar van Belle willen bedanken die al vanaf het begin af aan er het volste vertrouwen in had. De heer Jan wante zou ik ook willen bedanken. Zoals ik Ditmar overdonderde met mijn moderne programmeertechniek, zo was hij de lijm tussen ons tweeën. Daar waar wij niet overeenkwamen wist hij ons terug op één lijn te brengen. Ook zou ik graag Dylan Meysmans willen bedanken. Hij gaf naar het einde toe nog vele onmisbare tips.

\begin{flushright}
\textbf{Pieter \emph{Seanachaidh} Van Keymeulen}
\end{flushright}
\end{document}
